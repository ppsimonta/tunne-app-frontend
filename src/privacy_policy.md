# Tunne-app –web-ohjelman tietosuojaseloste

Rekisterinpitäjä Lapin ammattikorkeakoulu Oy  
Jokiväylä 11 C  
96300 Rovaniemi  
y-tunnus: 2528792-5

Rekisterinpitäjän yhteyshenkilöt  
Tunne-app -web-ohjelman kehittäjät, Kalle Niemi, Perttu Simontaival  
kallniem/psimonta [ at ] edu.lapinamk.fi  

Tietosuojavastaavan yhteystiedot  
Tietosuojavastaava Jari Rantala  
etunimi.sukunimi [ at ] lapinamk.fi  
040547 2583

## Web-ohjelman keräämät tiedot

Tunne-app ei vaadi kirjautumista tapahtumiin osallistumiseen, mutta tapahtuman luominen ja hallinnointi tarvitsevat käyttäjätilin käyttöoikeuksien seuraamista varten. Kirjautuminen käyttää kolmannen osapuolen OAuth2 -palvelua, jonka avulla saamme yksilöllisen käyttäjätunnuksen, joka on pseudonymisoitu.  

Käyttäjän tekemät kysymykset ja vastaukset tallennetaan.  

## Web-ohjelman keräämät henkilötiedot

Näitä tietoja ei jaeta ohjelmassa toisille käyttäjille ja käyttäjien ulkopuolelle.

- Yksilöllinen käyttäjätunnus. Käyttäjätunnus on todentamiskeino.
  
Nämä tiedot ovat näkyvissä tapahtuman järjestävälle henkilölle.

- Vastaukset kysymyksiin. Tapahtuman järjestäjä voi katsella lähetettyjä vastauksia.

## Evästeet

Web-ohjelma ei käytä evästeitä. Käytämme paikallista tallennustilaa ohjelman sisäisten asetusten ja keskeneräisten vastausten tallentamiseen.

## Tietojen keräämisen tarkoitus

Web-ohjelman on saatava todennettua käyttäjä, jotta hän voi hallita järjestämiänsä tapahtumia. Hallintapaneelista voi muokata kyselyä ja nähdä osallistujien vastaukset. Kyselyyn luodut kysymykset tallennetaan, jotta ne voidaan näyttää vastaajille. Vastaukset tallennetaan, jotta järjestäjä voi katsella vastauksia niiden lähettämisen jälkeen.

## Tietojen keräämisen peruste

Tietojen keräämisen ja käsittelyn peruste on käyttäjän antama suostumus. Suostumus pyydetään kutsuttaessa ohjelman käyttäjäksi. Ohjelmaa ei voi käyttää ilman hyväksyntää käyttäjäksi.

## Tietojen säilytys

Tietokantaan tallennettuja tietoja säilyttää ja käsittelee ainoastaan rekisterin pitäjä, eikä niitä rekisterin pitäjän toimesta luovuteta kolmansille osapuolille. Tiedot säilytetään salasanasuojatulla palvelimella, johon on pääsy ainoastaan rekisterinpitäjän määrätyillä työntekijöillä. Tunne-app -web-ohjelma on tuotettu Business Finland:n rahoittamassa Empathy Business-hankkeessa. Vastaukset poistetaan, mikäli kirjautunut käyttäjä poistuu tapahtumasta, tai järjestäjä poistaa tapahtuman. Epäaktiiviset tapahtumat voidaan poistaa ilman erillistä varoitusta.

## Säännönmukaiset siirrot ja luovutukset

Tietoja ei siirretä toisiin palveluihin. Tietoja ei luovuteta organisaation ulkopuolelle.

## Tietojen siirto EU:n tai Euroopan talousalueen ulkopuolelle

Rekisterinpitäjä ei siirrä tallennettuja tietoja missään vaiheessa EU:n tai ETA:n ulkopuolelle.

## Rekisteröidyn oikeudet

Käyttäjä näkee kaikki antamansa tiedot mobiiliohjelman sisällä. Mikäli käyttäjä huomaa epäkohtia tietojensa käsittelyssä, toivomme, että meihin otettaan yhteyttä asian korjaamiseksi.

rekisteröidyn oikeudet:

- Oikeus saada informaatiota henkilötietojen käsittelystä
- Oikeus saada pääsy tietoihin
- Oikeus oikaista tietoja
- Oikeus poistaa tiedot (oikeus tulla unohdetuksi)
- Yksi perusteista saada tiedot poistetuksi on, että rekisteröity peruuttaa suostumuksen, johon käsittely on perustunut, eikä käsittelyyn ole muuta laillista perustetta
- Oikeus rajoittaa tietojen käsittelyä
- Henkilötietojen oikaisua tai poistoa tai käsittelyn rajoitusta koskeva ilmoitusvelvollisuus
- Oikeus siirtää tiedot järjestelmästä toiseen
- Rekisteröity voi sallia automaattisen päätöksenteon (ml. profilointi) nimenomaisella suostumuksellaan
- Rekisteröidyllä on oikeus tehdä valitus Tietosuojavaltuutetun toimistoon, mikäli hän katsoo, että häntä koskevien henkilötietojen käsittelyssä on rikottu voimassa olevaa tietosuojalainsäädäntöä. https://tietosuoja.fi/ilmoitus-tietosuojavaltuutetulle.

Tietojen tarkastus-, oikaisu- ja poistamispyynnöt rekisterinpitäjälle voidaan tehdä lomakkeilla jotka löytyvät osoitteesta https://www.lapinamk.fi/fi/Esittely/Tietosuoja. Sivulta löytyvät lisäohjeet pyynnön lähettämiseen.

Neuvoja ja ohjeistusta rekisteröidyn oikeuksiin liittyvissä asioissa antaa tietosuojavastaava. Tietosuojavastaavan yhteystiedot tämän dokumentin alussa.

## Tietosuojaselosteen muutokset

Tätä tietosuojaselostetta voidaan päivittää tarvittaessa esimerkiksi lainsäädännön tai yhteystietojen muuttuessa. Jos tietosuojaselostetta muutetaan, muutoksesta ilmoitetaan käyttäjälle verkkosivulle näkyviin tulevalla ilmoituksella.

Päivitetty viimeksi 21.5.2024